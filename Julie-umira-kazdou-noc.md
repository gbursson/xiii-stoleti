Julie umírej každou noc
ve světle padlých Hamletů
Julie umírej každou noc
opatruj duši temnou
 
V hádově říši nepanuj
volám tě vrať se z hrobu zpět
pro ty co touží čekají
Julie pro ně umírej
 
Julie umírej každou noc
jsi bílou sestrou andělů
lilie pláčem žalují
kolébky prázdné zůstanou
 
Hřbitovy lásky plné jsou
a věž se pyšní k nebesům
Julie v okně praví nám
Memento Mori Julie
 
Když sestoupils tam dolů
vypadals jak mrtvý na dně hrobu
budoucnost je černá
ta strast nám pije krev
vidím tak strašné věci před sebou
spatřím tě ještě někdy?
Bůh budiž s tebou
 
Zbavena lásky v temný hrob
jen měsíc tiše rozjímá
láska je silnější než smrt
Julie pravdou zůstává
 
Umírá panna na růžích
na dýkách hadí jed
ve světle padlých Hamletů
Julie sladce usínej
 
Budu tě líbat na rty, má lásko
snad na nich ještě dotek jedu zbyl
sestoupím s tebou tam dolů
kmotřička smrt už jde mi na pomoc
 
Julie umírá každou noc
Julie umírá každou noc
Julie umírá každou noc
Julie umírá
